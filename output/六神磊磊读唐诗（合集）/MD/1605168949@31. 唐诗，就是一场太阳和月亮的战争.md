# 31. 唐诗，就是一场太阳和月亮的战争

声音表演者：宝木

 *1.* 唐诗里的名篇，往往都离不开“日”和“月”，本章分题材（送别诗、边塞诗）和体裁（七言绝句、五言律诗）讨论，哪些诗可能是唐诗中最好的诗；以及文人眼中最好的唐诗和民众口碑里最好的唐诗。

 *2.*   初唐，19岁的王勃写的送别诗:

江亭夜月送别二首

（王勃）

江送巴南水，山横塞北云。

津亭秋月夜，谁见泣离群。

乱烟笼碧砌，飞月向南端。

寂寞离亭掩，江山此夜寒。

 *3．* 王勃写了上面这首诗的数十年后，高适写出了一首更开阔，更慷慨激昂、传唱更广的送别诗：《别董大》。

别董大

（高适）

千里黄云白日曛，北风吹雁雪纷纷。

莫愁前路无知己，天下谁人不识君。

 *4．* 高适之后，李白写了《闻王昌龄左迁龙标遥有此寄》。     

闻王昌龄左迁龙标遥有此寄

（李白）

杨花落尽子规啼，闻道龙标过五溪。

我寄愁心与明月，随风直到夜郎西。

 *5．* 擅长写送别诗的严维的名作是《丹阳送韦参军》。     

丹阳送韦参军

（严维）

丹阳郭里送行舟，一别心知两地秋。

日晚江南望江北，寒鸦飞尽水悠悠。

 *6．* 严维之后，还有女诗人薛涛写的另一送别名篇《送友人》。     

送友人

（薛涛）

水国蒹葭夜有霜，月寒山色共苍苍。

谁言千里自今夕，离梦杳如关塞长。

 *7．* 《早发白帝城》是李白的代表作，也代表唐代七言绝句的高峰。    

早发白帝城

（李白）

朝辞白帝彩云间，千里江陵一日还。

两岸猿声啼不住，轻舟已过万重山。

 *8．* 王昌龄的《出塞二首·其一》，被有的人认为应该是唐诗七言绝句的压卷之作。     

出塞二首·其一

（王昌龄）

秦时明月汉时关，万里长征人未还。

但使龙城飞将在，不教胡马度阴山。

 *9．* 代表边塞诗最高水平的作品之一：高适《燕歌行》    

燕歌行

（高适）

汉家烟尘在东北，汉将辞家破残贼。

男儿本自重横行，天子非常赐颜色。

摐金伐鼓下榆关，旌旆逶迤碣石间。

校尉羽书飞瀚海，单于猎火照狼山。

山川萧条极边土，胡骑凭陵杂风雨。

战士军前半死生，美人帐下犹歌舞。

大漠穷秋塞草腓，孤城落日斗兵稀。

身当恩遇恒轻敌，力尽关山未解围。

铁衣远戍辛勤久，玉箸应啼别离后。

少妇城南欲断肠，征人蓟北空回首。

边庭飘飖那可度，绝域苍茫更何有。

杀气三时作阵云，寒声一夜传刁斗。

相看白刃血纷纷，死节从来岂顾勋。

君不见沙场征战苦，至今犹忆李将军。

 *10．* 代表边塞诗最高水平的作品之二：王昌龄《从军行七首》

从军行七首

（王昌龄）

烽火城西百尺楼，黄昏独上海风秋。

更吹羌笛关山月，无那金闺万里愁。

琵琶起舞换新声，总是关山旧别情。

撩乱边愁听不尽，高高秋月照长城。

关城榆叶早疏黄，日暮云沙古战场。

表请回军掩尘骨，莫教兵士哭龙荒。

青海长云暗雪山，孤城遥望玉门关。

黄沙百战穿金甲，不破楼兰终不还。

大漠风尘日色昏，红旗半卷出辕门。

前军夜战洮河北，已报生擒吐谷浑。

胡瓶落膊紫薄汗，碎叶城西秋月团。

明敕星驰封宝剑，辞君一夜取楼兰。

玉门山嶂几千重，山北山南总是烽。

人依远戍须看火，马踏深山不见踪。

 *11．* 李益的边塞诗《夜上受降城闻笛》，被明代文坛领袖王世贞评价超过了王昌龄和李白。

夜上受降城闻笛

（李益）

回乐峰前沙似雪，受降城外月如霜。

不知何处吹芦管，一夜征人尽望乡。

 *12．* 唐代最好的五言律诗之一：王湾《次北固山下》

次北固山下

（王湾）

客路青山外，行舟绿水前。

潮平两岸阔，风正一帆悬。

海日生残夜，江春入旧年。

乡书何处达？归雁洛阳边。

 *13．* 唐代最好的五言律诗之二：张九龄《望月怀远》

望月怀远

（张九龄）

海上生明月，天涯共此时。

情人怨遥夜，竟夕起相思。

灭烛怜光满，披衣觉露滋。

不堪盈手赠，还寝梦佳期。

 *14．* 唐代最好的五言律诗之三：王维《使至塞上》

使至塞上

（王维）

单车欲问边，属国过居延。

征蓬出汉塞，归雁入胡天。

大漠孤烟直，长河落日圆。

萧关逢候骑，都护在燕然。

 *15．* 唐代最好的五言律诗之四：杜甫《旅夜书怀》    

旅夜书怀

（杜甫）

细草微风岸，危樯独夜舟。

星垂平野阔，月涌大江流。

名岂文章著，官因老病休。

飘飘何所似，天地一沙鸥。

 *16．* 有人认为崔颢的《黄鹤楼》堪称“唐诗第一名”。

黄鹤楼

（崔颢）

昔人已乘黄鹤去，此地空余黄鹤楼。

黄鹤一去不复返，白云千载空悠悠。

晴川历历汉阳树，芳草萋萋鹦鹉洲。

日暮乡关何处是？烟波江上使人愁。

 *17．* 明代文学家李攀龙在编诗集的时候，发现了被埋没了数百年的一首诗：张若虚《春江花月夜》，学者称它为“孤篇横绝”，这一句评语后来被通俗地演绎成了“孤篇压全唐” 。   

春江花月夜

（张若虚）

春江潮水连海平，海上明月共潮生。

滟滟随波千万里，何处春江无月明。

江流宛转绕芳甸，月照花林皆似霰。

空里流霜不觉飞，汀上白沙看不见。

江天一色无纤尘，皎皎空中孤月轮。

江畔何人初见月？江月何年初照人？

人生代代无穷已，江月年年望相似。

不知江月待何人，但见长江送流水。

白云一片去悠悠，青枫浦上不胜愁。

谁家今夜扁舟子？何处相思明月楼？

可怜楼上月徘徊，应照离人妆镜台。

玉户帘中卷不去，捣衣砧上拂还来。

此时相望不相闻，愿逐月华流照君。

鸿雁长飞光不度，鱼龙潜跃水成文。

昨夜闲潭梦落花，可怜春半不还家。

江水流春去欲尽，江潭落月复西斜。

斜月沉沉藏海雾，碣石潇湘无限路。

不知乘月几人归，落月摇情满江树。

 *18．* 要论口碑和知晓度，唐诗之首应该颁给它们：     

登鹳雀楼

（王之涣）

白日依山尽，黄河入海流。

欲穷千里目，更上一层楼。

静夜思

（李白）

床前明月光，疑是地上霜。

举头望明月，低头思故乡。

![https://piccdn3.umiwi.com/img/201709/18/201709181732517763527420.jpg](https://piccdn3.umiwi.com/img/201709/18/201709181732517763527420.jpg)

---
